# Etiske retningslinjer

## Vårt løfte

For å fremme et åpent og imøtekommende arbeidsmiljø, vil vi som bidrar forplikte oss til å gjøre hva vi kan for at det skal bli en god opplevelse for alle å være en del av felleskapet vi utgjør, uavhengig av alder, kroppsstørrelse, funksjonshemming, etnisitet, kjønnskarakteristikker, kjønnsidentitet og uttrykk, erfaringsnivå, utdanning, sosioøkonomisk status, nasjonalitet, personlig utseende, rase, religion eller seksuell identitet og legning.

## Våre standarder

Her er eksempler på atferd som bidrar til å skape et positivt miljø:

- Vise empati og vennlighet mot andre mennesker
- Ha respekt for ulike meninger, synspunkter og erfaringer
- Gi og akseptere konstruktive tilbakemeldinger
- Akseptere ansvar og be om unnskyldning til dem som blir berørt av våre feil, og lære av erfaringen
- Gjøre på det som er best, ikke bare for oss som individer, men for fellesskapet generelt

Her er eksempler på uakseptabel oppførsel:

- Bruk av seksualisert språk eller bilder, og seksuell oppmerksomhet eller tilnærmelser av noe slag
- Trolling, fornærmende eller nedsettende kommentarer, og personlige eller politiske angrep
- Offentlig eller privat trakassering
- Å publisere andres private opplysninger, for eksempel en fysisk adresse eller e-postadresse, uten deres eksplisitte tillatelse
- Samt all annen oppførsel som med rimelighet kan anses som upassende i en profesjonell setting

## Vårt ansvar

Designsystemteamet er ansvarlige for å klargjøre og håndheve våre standarder for akseptabel oppførsel, og vil iverksette passende tiltak som svar på enhver oppførsel som anses som upassende, truende, støtende eller skadelig.

Designsystemteamet har rett og plikt til å fjerne, redigere eller avvise kommentarer, kode, eller andre bidrag som ikke er i samsvar med disse etiske retningslinjene, og vil kommunisere grunner for moderasjonsbeslutninger hvis det blir aktuelt.

## Omfang

Disse etiske retningslinjene gjelder alle steder det jobbes med FHI Designsystem, uavhengig av om det stedet er virtuelt eller fysisk, og de gjelder også når en person offisielt representerer FHI Designsystem i det offentlige rom. Eksempler på å representere FHI Designsystem inkluderer bruk av en offisiell e-postadresse, innlegg via en offisiell konto på sosiale medier, eller å opptre som en oppnevnt representant på et online eller offline arrangement.

## Håndhevelse

Fornærmende, trakasserende eller på annen måte uakseptabel oppførsel kan rapporteres til designsystemteamet på [KONTAKT INFORMASJON KOMMER]. Alle klager vil bli tatt til følge.

## Opphavsrett

Disse etiske retningslinjene er en tilpasset utgave av [Contributor Covenant, versjon 2.1](https://www.contributor-covenant.org/version/2/1/code_of_conduct.html).  
For svar på vanlige spørsmål om disse retningslinjene, se [Contributor Covenant FAQ](https://www.contributor-covenant.org/faq).
